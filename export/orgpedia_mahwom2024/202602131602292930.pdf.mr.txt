# Page 1
बाल न्याय (मुलांची काळजी व संरक्षण)
अधिनियम २०१५ अंतर्गत नोंदणी
प्रमाणपत्राचे नुतनीकरणास मान्यता
देण्याबाबत..
महाराष्ट्र शासन
महिला व बाल विकास विभाग
शासन निर्णय क्रमांक- बालगृ-२०२५/ प्र.क्र.१४२/का-८
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक-१३ फेब्रुवारी, २०२६
वाचा :-
१.महाराष्ट्र राज्य बाल न्याय (मुलांची व संरक्षण) अधिनियम २०१५ २.महाराष्ट्र राज्य बाल न्याय (मुलांची काळजी व संरक्षण) नियम २०१८ ३.आयुक्त, महिला व बाल विकास आयुक्तालय, पुणे यांचे पत्र क्र.मबाविआ/बा.वि/का- ५/सा.आ.वि.म.नों.प्र.बा./२०२५-२६/ पुणे/५७८० दि.२.९.२०२५.
प्रस्तावना :-
बाल न्याय (मुलांची काळजी व संरक्षण) अधिनियम २०१५ मधील कलम ४१ मध्ये बालकांची
काळजी घेणाऱ्या संस्थांना राज्य शासनाकडून नोंदणी प्रमाणपत्र असणे बंधनकारक करण्यात आले
आहे. तसेच बाल न्याय (मुलांची काळजी व संरक्षण) अधिनियम २०१५ मधील कलम ४१ (६) नुसार
संस्थेस प्राप्त झालेली नोंदणी ही एका वेळी पाच वर्षासाठी असेल आणि पाच वर्षानंतर सदर
नोंदणीचे नुतनीकरण करणे आवश्यक राहील अशी तरतुद आहे.
सामाजिक आर्थिक विकास महामंडळ, केरवाडी संचलित स्वप्नभुमी बालगृह केरवाडी ता.
पालक जि. परभणी या संस्थेस दि. १९.११.२०१६ रोजी आयुक्तालयाच्या स्तरावरुन ५०
प्रवेशितांकरीता नोंदणी प्रमाणपत्र देण्यात आले होते. सदर नोंदणी प्रमाणपत्राची वैधता
दि. १८.११.२०२१ रोजी संपुष्ट्टात आली असून सदर संस्थेचे नोंदणी प्रमाणपत्र दि. १९.११.२०२१
पासून पुढे ५ वर्षाच्या कालावधीकरीता बाल न्याय (मुलांची काळजी व संरक्षण) अधिनियम २०१५
मधील कलम ४१ मधील तरतुदीनुसार नुतनीकरण करण्यास मान्यता देण्याची बाब शासनाच्या
विचाराधीन होती.
शासन निर्णय :-
बाल न्याय (मुलांची काळजी व संरक्षण) अधिनियम २०१५ अंतर्गत बालकांची काळजी
घेणारी संस्था सामाजिक आर्थिक विकास महामंडळ, केरवाडी संचलित स्वप्नभुमी बालगृह केरवाडी
ता. पालक जि. परभणी या संस्थेचा नोंदणी प्रमाणपत्राचा कालावधी दि.१८.११.२०२१ रोजी
# Page 2
संपुष्ट्टात आला असल्याने सदर संस्थेस दि. १९.११.२०२१ पासून पुढे ५ वर्षाच्या कालावधीकरीता
नोंदणी प्रमाणपत्र देण्याचा निर्णय घेण्यात आला आहे. सदर संस्थेस प्रत्यक्ष संस्थानिहाय नोंदणी
प्रमाणपत्र शासन स्तरावरुन निर्गमित करण्यात येईल.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर